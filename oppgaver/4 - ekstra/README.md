# Ekstraoppgaver

Er du gira på mer? Her følger en rekke eksempler du kan ta utgangspunkt i.

## Animasjoner med HTML og CSS

### Diverse loadere

Bli inspirert av en av loaderne i [denne codepenen](https://codepen.io/Paolo-Duzioni/full/ZoRabJ). Hver loader har følgende HTML-struktur:

```html
<div class="wrapper">
  <div class="spinner"></div>
</div>
```

Alt av animasjon er gjort med CSS, forsøk å replikere din(e) favoritt(er)!

### Koselige flashcards

Sett opp en eller begge av flashcardsene i [denne codepenen](https://codepen.io/juliepark/full/vjMOKQ). Alt er gjort med HTML og CSS, og din oppgave blir følgende:

- Tegn ansiktet med HTML og CSS (det er bare sirkler og halvsirkler alt sammen) og animer det
- Tegn skygge og animer den så den fungerer sammen med ansiktet
- Sett opp selve kortet med tekst og riktig bakgrunnsgradient
  - Fargene brukt på success-bakgrunnen er #B0DB7D og #99DBB4
  - Fargene brukt på error-bakgrunnen er #EF8D9C og #FFC39E
- Animer knappene

### Hover-effekter på knapp

Kopier hover-effektene på de ulike knappene i [denne codepenen](https://codepen.io/perry_nt/full/eVboze)

### Meny-ikoner

Det finnes utrolig mange måter å lage et meny-ikon på, bli inspirert av [denne codepenen](https://codepen.io/oliviale/full/gKParr) og tegn opp dine favoritter. Alt er gjort i HTML og CSS.

## Animasjoner med SVG

[Denne oversikten](https://www.hongkiat.com/blog/svg-animations/) har en hel haug med ulike SVG-animasjoner man kan bli inspirert av. Kopier SVGene du har lyst til å animere (dersom den er veldig komplisert) og legg på bevegelsen som kreves!
